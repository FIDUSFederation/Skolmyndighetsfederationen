**Policy för Skolmyndighetsfederationen**

**Bakgrund**

Skolverket inför på riksdagens och regeringens uppdrag [Uppdrag att
digitalisera de nationella proven m.m.
U2017/03739/GV](https://www.skolverket.se/download/18.6011fe501629fd150a23638/1526474796067/U2017-03739-GV_Digitalisering-nat-prov.pdf) digitala
nationella prov i grundskola, gymnasieskola samt kommunal
vuxenutbildning. Skolverket tillhandahåller de digitala nationella
proven och vissa andra funktioner som e-tjänster riktade till elever och
personal (användare) hos skolhuvudmän.

Skolverket har, i samråd med andra relevanta aktörer i
utbildningsväsendet, beslutat om att inloggningen till den digitala
provplattformen ska vara federerad. Det betyder att inloggningen inte
görs i plattformen utan hos varje användarorganisation.
Användarorganisationerna måste i sin tur vara anslutna till en
identitetsfederation. Skolverket vill öppna möjlighet för fler
federationer att ansluta sig och har därför, i samarbete med
Sunet/Vetenskapsrådet tagit fram en federation --
Skolmyndighetsfederationen. Alla organisationer som vill nyttja
Skolverkets tjänster som tillämpar federerad inloggning måste ansluta
sig till Skolmyndighetsfederationen eller en annan som är medlem av
interfederationen FIDUS.

Skolverket behöver ingå i en identitetsfederation och för detta har
Skolverket beslutat om upp upprätta en Skolmyndighetsfederation där även
andra myndigheter med behov av åtkomst till tjänster publicerade i FIDUS
kan ansöka om anslutning.

Detta dokument beskriver syftet med Skolmyndighetsfederationen och
villkoren för anslutning. Här definieras hur tjänsten styrs och vilka
processmässiga krav som är obligatoriska för ingående federationer i
Skolmyndighetsfederationen.

**Om Skolmyndighetsfederationen**

Skolmyndighetsfederationen ägs och förvaltas av Skolverket men förvaltas
tekniskt av Sunet som en del av interfederationen FIDUS. Den består av:

1.  En tjänst som samlar in metadata från de anslutna organisationerna

2.  En metadatafil som innehåller

> a\. Tjänster som kan nyttjas av de anslutna federationernas medlemmar
> (Service Providers -- SP)
>
> b\. Metadata om varje enskild medlems inloggningstjänst (Identity
> Provider -- IDP)

**Syfte och mål med Skolmyndighetsfederationen**

Skolmyndighetsfederationen är till för att Skolverket och andra statliga
myndigheter ska kunna få federerad åtkomst till Skolverkets tjänster som
publiceras i interfederationen FIDUS utan att behöva ingå i någon annan
identitetsfederation.

**Publicering av tjänster i FIDUS**

Tjänster som finns i Skolmyndighetsfederationen propageras inte
automatiskt till FIDUS. Den tjänsteleverantör som önskar publicera en
tjänst via Skolmyndighetsfederationen måste ansöka om att publicera den
tjänsten till FIDUS federationsråd. Slutgiltigt godkännande tas av FIDUS
styrgrupp.

**Styrning och beslutande organ**

Skolmyndighetsfederationen styrning är realiserad genom följande.

**Styrgruppen**

Styrgruppen för Skolmyndighetsfederationen sammankallas av Skolverket
och består av personer med chefsbefattningar från Skolverket. Medlemmar
i styrgruppen tillsätts av avdelningschef för Verksamhetsutvecklingsstöd
på Skolverket.

Styrgruppens uppgift är i huvudsak att

1.  Godkänna ansökningar om medlemskap i Skolmyndighetsfederationen

2.  Fatta beslut angående förändringar i policy för
    Skolmyndighetsfederationen

**Krav för medlemskap i Skolmyndighetsfederationen**

Skolmyndighetsfederationens medlemmar ska vara myndigheter med behov av
att verka inom utbildningssektorn.

**Anslutning till Skolmyndighetsfederationen**

Processen att ansluta sig till Skolmyndighetsfederationen som
medlemsfederation är som följer:

1.  En företrädare för den sökande myndigheten presenterar ansökan för
    Skolmyndighetsfederationens styrgrupp som beslutar om medlemksap i
    federationen.

2.  När en sökande har konstaterats uppfylla kraven för att bli medlem
    vidtar styrgruppen de nödvändiga åtgärderna, för att registrera
    medlemmen i Skolmyndighetsfederationen.

**Att lämna Skolmyndighetsfederationen**

När en medlem vill lämna Skolmyndighetsfederationen måste den meddela
styrgruppen detta skriftligen minst två månader innan federationens
utträde.

En medlem KAN uteslutas från Skolmyndighetsfederationen av följande
skäl:

-   Medlemmen har inte följt federationsramverket.

-   Medlemmen har inte följt de tekniska kraven.

-   Styrgruppen har röstat för att de inte längre har förtroende för
    medlemmen.

Om problem uppstår enligt ovanstående kan styrgruppen besluta om att
stänga av eller diskvalificera en medlemsfederation. I så fall händer
följande:

-   Styrgruppen meddelar aktuell medlem om problemen.

-   Styrgruppen gör de tekniska ändringar som är nödvändiga för att
    genomföra beslutet.

-   Efter tillfredsställande rättelse av överträdelsen eller problemet
    säkerställer styrgruppen att publikation av medlemmens metadata
    återupptas.

**Tillitsnivåer**

Medlemmar i Skolmyndighetsfederationen ska följa publicerade regler för
tillitsnivåer i identitetsintyg i enlighet med det som definieras av
FIDUS federationsramverk.

**Ersättning och fakturering**

Medlemskap i Skolmyndighetsfederationen är kostnadsfri. Övriga kostnader
som uppstår bekostas av respektive medlem.
